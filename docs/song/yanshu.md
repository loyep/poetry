# 晏殊

# 蝶恋花·槛菊愁烟兰泣露

槛菊愁烟兰泣露，罗幕轻寒，燕子双飞去。明月不谙离恨苦，斜光到晓穿朱户。  
昨夜西风凋碧树，独上高楼，望尽天涯路。欲寄彩笺兼尺素，山长水阔知何处？

- 槛：jiàn
- 谙：ān
- 笺：jiān

## 浣溪沙·一向年光有限身

一向年光有限身，等闲离别易销魂，酒筵歌席莫辞频。  
满目山河空念远，落花风雨更伤春，不如怜取眼前人。

- 筵: yán